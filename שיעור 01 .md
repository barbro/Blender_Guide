# בלנדר פרקטי - שיעור 1 - שלום שלום

## מבוא

ברוכים הבאים לשיעור הראשון בקורס בלנדר פרקטי! בשיעור זה, נלמד על:

- התמצאות בסביבה התלת-מימדית
- הוספת אובייקטים לסצנה
- שינוי גודל, מיקום וסיבוב של אובייקטים
- קיצורי מקלדת שימושיים

## התמצאות בתלת מימד

כדי להתמצא בסביבת התלת מימד של בלנדר, נוכל להשתמש בקיצורי המקלדת הבאים:

- `לחיצה על הגלגלת` - לחיצה על מקש העכבר האמצעי ואז הזזה של העכבר תסובב אותנו סביב נקודת מרכז הפריים.
- `ctrl` + `לחיצה על הגלגלת` או `גלילה` - גלילה קדימה ואחורה תאפשר לנו להתקרב ולהתרחק מהאובייקטים בסצנה.
- `shift` + `לחיצה על הגלגלת` - לחיצה על מקש ה-Shift ועל גלגלת העכבר בו זמנית תאפשר לנו להזיז את תצוגת המצלמה ימינה ושמאלה, למעלה ולמטה.
- `alt` + `לחיצה על הגלגלת` - החלקה מהירה לכיוון אחד, תציג לנו מבט אורתוגרפי על הסצנה.
- `Numpad 5` - מעבר בין מצב פרספקטיבה (Perspective) למצב אורתוגרפי (Orthographic).

ההבדל בין תצוגה אורתוגרפית לפרספקטיבית הוא שבתצוגה אורתוגרפית, כל הקווים המקבילים נשארים מקבילים, ללא קשר למרחק מהמצלמה. לעומת זאת, בתצוגה פרספקטיבית, קווים מקבילים נראים כאילו הם מתכנסים ככל שהם מתרחקים מהמצלמה, בדומה לאופן שבו אנו תופסים עומק במציאות.

## הוספה ושינוי אובייקטים

כדי להוסיף אלמנטים לסצנה, נוכל להשתמש בתפריט "Add" שנמצא בחלק העליון של המסך, או להשתמש בקיצור המקלדת `Shift + A`.

נוכל לבחור אובייקטים בסיסיים כמו Cube, Sphere, Cylinder, Cone, Torus וכו׳.

אחרי שהוספנו אובייקט, נוכל לשנות את הגודל, המיקום והסיבוב שלו בעזרת קיצורי הדרך הבאים:

- `G` (Grab) - הזזת האובייקט במרחב
- `R` (Rotate) - סיבוב האובייקט סביב צירו
- `R` `R`(Trackball Rotate) - סיבוב האובייקט כמו כדור
- `S` (Scale) - שינוי גודל האובייקט

רוב הזמן נרצה לנעול את השינוי לציר אחד, אז אחרי שנבחר את כפתור הפעולה, נבחר את אחד הכפתורים X, Y או Z כדי לנעול את הפעולה לאותו ציר.

לפעמים נרצה לבצע פעולה ולנעול אותה לשני צירים, בעצם להחסיר ציר אחד. במקרה כזה, אחרי כפתור הפעולה נלחץ על `Shift + X`, `Shift + Y` או `Shift + Z`, והפעולה לא תתבצע בציר שבחרנו.

אם נרצה לשכפל אובייקט, נוכל לבחור אותו ולהשתמש בקיצור הדרך `Shift + D`.

> בעת העתקת אובייקט באמצעות `Shift + D`, האובייקט המועתק יהיה מוצמד לסמן העכבר עד ללחיצה על מקש העכבר השמאלי.

## תוצרים

### בשיעור

יצרנו קומפוזיציה עם 3 צורות גיאומטריות בסיסיות, הזזנו, הגדלנו וסובבנו אותן לפי הרצון שלנו.

### מטלת בית

צרו קומפוזיציה חדשה המכילה לפחות 5 אלמנטים ורצפה. מוזמנים לעבור על העמוד הזה כתזכורת.

בהצלחה, ונתראה בשיעור הבא!
